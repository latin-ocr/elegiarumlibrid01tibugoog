PROLEGOMENA.

Carolus Lachmannus, cum anno 1829 primus Tibulli
editionem emitteret iusto apparatu critico instructam, codi-
cibus non usus est nisi recentissimis eisque doctorum Italo-
rum manus interpolatrices expertis. nam codex Eboracensis
ab Heinsio collatus (A) a. 1425, liber autem Parisinus 7989
(B) a. 1423, denique tres reliquae cartae (0) multo etiam
post scriptae sunt. hae igitur membranae omnes eo tempore
sunt exaratae, quo scribae Itali iamiam pudore abiecto non
tam iu ueterum scriptorum uerbis quamuis corruptis fideliter
reddendis quam in emendandis eisdem purgandisque operam
studiumque ponebant. ut unico exemplo codicum Lach-
mannianorum prauitatem tibi aperiam totam: nullus eorum
lacunas eas quae in communi archetypo post Ι 2, 253 ΙΙ 3,
153 ΙΙ 3, Ἰ7; Ill 4, 64 erant intactas reliquit, sed alius aliud
in textu exhibet supplementum ficticium. talibus libris quae·
nam fides ad scripturam antiquitus tradit-am reciperandam
possit haberi, ultro apparet. neque post Lachmannum codi-
cibus uetustioribus et ab interpolationis contagione liberis
indagandis uiri docti studebant, nisi quod eis quae medio
aeuo ex poematis Tibullianis facta sunt excerptis aduertebant
animum. Ι

Quae cum ita se haberent, meum esse existumaui, ubi·
cumque bibliothecas perscrutanti licuit, noua subsidia circum-
spicere examinare comparare. neque defuit successus. nam
multis libris frustra euolutis citoque abiectis tandem duo
codices plane egregios sum nanctus, tertium autem (V) Gu-
staui Loewe amicitiae debeo, qui rogatu meo hoc in sc sus-

cepit ut libros Tibullianos in bibliothecis Romanis maxime-

 

